# MyPlaces-v1

## Extret de l'enunciat de la PLA2

Molts de vosaltres heu tingut problemes per seguir la PLA1. És normal, en tant que es tractava de la primera aproximació a una nova plataforma i un nou llenguatge de programació, força diferents als que poguessiu conèixer fins ara. També us heu hagut d'adaptar al funcionament de l'aula virtual i a la rutina de la formació a distància.

Com sabeu, durant aquest curs desenvolupem una aplicació (__MyPlaces__) que cadascú de vosaltres ha de programar de manera individual i que acabarà convertint-se en el vostre projecte final. I també, quan acabi el curs, en una peça important al vostre portafolis personal que us serveixi per mostrar l'aplicació que heu estat capaços de construir. 

En aquesta primera PLA1 hem avançat encara poc en el projecte __MyPlaces__. No obstant, el que hem fet és molt important perquè suposarà els fonaments sobre els que creixerà el projecte final. En aquest sentit, per tal que aquells de vosaltres que heu tingut més dificultats no us veieu perjudicats pel fet d'haver de construir a sobre d'un projecte que no sigui prou robust, de manera excepcional us proporcionem un projecte __MyPlaces-v1__ creat pels docents del curs que conté una bona part del que es demanava a la PLA1, correctament programat i documentat on pertoca. És important que tingueu molt presents els següents dos punts:

1. Agafar __MyPlaces-v1__ com a punt de partida pel vostre treball a partir d'ara és una decisió personal i voluntària. Si considereu que el vostre projecte __MyPlaces__ era suficientment bo i robust, podeu seguir treballant amb ell. Si, per contra, adopteu __MyPlaces-v1__ és possible que hagueu d'afegir alguna part que ja teníeu avançada en el vostre projecte.
2. __MyPlaces-v1__ serà l'únic projecte de codi que compartirem amb vosaltres. Quan acabeu la PLA2 haureu de seguir amb el vostre projecte per la PLA3. I quan acabeu la PLA3 haureu de seguir amb el que tingueu per la preparació del projecte final. No tornarem a proporcionar un projecte net com sí que fem ara de manera excepcional, aprofitant que la quantitat de codi encara és petita i que estem als inicis del vostre trajecte en iOS.

## A tenir en compte

El codi font d'aquest projecte __MyPlaces-v1__ està farcit de comentaris amb explicacions que pretenen ajudar-vos. De debò, n'hi ha molts i força detallats. Tant si feu servir __MyPlaces-v1__ com si no, assegureu-vos de llegir tot el codi que conté i entendre bé totes les explicacions dels comentaris. Si teniu dubtes, com sempre, plantegeu-los al fòrum i els anirem resolent allà. 